# Rijksmuseum Quiz Applicatie

Dit project omvat een individueel project als afsluiting van het software engineering trainee traject bij Sogyo. Het gaat om een persoonlijk gekozen project-onderwerp en -doel, met individueel vastgelegde persoonlijke leerdoelen. Dit project is niet officieel verbonden aan het Rijksmuseum.



## Doelstelling van project

Het doel voor het project is om een web applicatie samen te stellen die verbinding maakt met de openbare API van het Rijksmuseum, om informatie en data in te halen over verschillende kunstwerken in de Rijksmuseum collectie. Op basis van deze data worden vragen gegenereerd die aan de gebruiker gesteld worden om hun kennis van kunst en kunstgeschiedenis op de proef te stellen. Deze vragen zullen veelal visueel zijn, en hiertoe gebruik maken van afbeeldingen die deel zijn van de data die het Rijksmuseum beschikbaar stelt.

Vanuit een design oogpunt is het doel om een gebruiksvriendelijke en aangename applicatie te maken, die zorgt voor een leuke user experience. Hiertoe zal het belangrijk zijn om niet alleen een back-end te hebben die succesvol vragen kan genereren, en gebruiksinput kan verwerken, maar ook een goed design voor de front-end, zodat de eindgebruiker in staat is om op aangename wijze de applicatie te gebruiken en ervaren.


***

## Software Stack

Het domein van de applicatie zal worden geprogrammeerd in Java, en specifiek zal Spring Boot worden gebruikt voor de back-end architectuur.

De database waarin gebruikersgegevens, zoals scores, worden opgeslagen zal gebruik maken van een relationele database in MySQL.

De front-end interface zal worden gemaakt als een Vite server, met React als TypeScript framework, en Tailwind.css als visueel framework.

Als build tool voor de back-end zal Gradle worden gebruikt.

Als build tool voor de front-end zal Node worden gebruikt.

## Persoonlijke leerdoelen

- Overzicht houden over een volledige full-stack applicatie

- Vragen stellen aan collega's en Academy wanneer ik er niet uit kom, en dat ook toegeven als dat zo is

- Werken met vertical slices en minimum viable products

## Technische leerdoelen

- Leren werken met Spring Boot als nieuw framework

- Verdiepen in React en Tailwind voor front-end, om echt te begrijpen hoe het werkt

- Leren werken met een externe API, en hoe die aan te roepen
